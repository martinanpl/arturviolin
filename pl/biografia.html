<div class="row">
  <article class="grid col-5">
  <h2>Artur<br>Banaszkiewicz</h2>
  <p>skrzypek, kompozytor, aranżer. Występuje od piątego roku życia. W 1985 roku zdobył pierwszą nagrodę na Konkursie Młodych Skrzypków w Koszalinie. W latach 1988-1990, jako stypendysta Ministerstwa Kultury i Sztuki studiował w Konserwatorium im. P. Czajkowskiego w Moskwie. Oprócz klasycznego repertuaru skrzypcowego Artur Banaszkiewicz prezentuje publiczności często własne, wirtuozowskie fantazje i parafrazy znanych, chętnie słuchanych utworów z różnych obszarów muzyki (m.in.: "VIVA STRAUSS!", "LA FIESTA MEXICANA", "SKRZYPEK NA DACHU", "HAVA NAGILAH", "OCZY CZARNE", "KALINKA").</p>
  </article>
  <div class="grid col-7">
    <img src="img/artur-bio1.jpg" alt="Artur Banaszkiewicz" width="650" height="315">
  </div>
</div>
<div class="orange-background-bio"></div>
<div class="row">
  <div class="grid col-3">
    <img src="img/Fwhite.png" alt="F" width="213" height="307">
  </div>
  <div class="grid col-5 white-text">
    <p>Szczególnie dużym powodzeniem w Polsce i za granicą cieszy się koncert – show zatytułowany "WIECZÓR W KRAINIE CZARDASZA", składający się z utworów inspirowanych folklorem cygańskim i żydowskim. Idea koncertu przyciągnęła uwagę mediów, czego rezultatem był udział w licznych programach radiowych i telewizyjnych, zaowocowała występami na wielu festiwalach muzycznych w prestiżowych salach koncertowych świata (m.in. Lincoln Center w Nowym Jorku, Sala Kongresowa w Warszawie, Berlińska Filharmonia i Lipski Gewandhaus), a także współpraca z wybitnymi postaciami życia muzycznego w Polsce (m.in. M. Mosiem, K. Baranem, V. Brodskim, W. Malickim).</p>
  </div>
  <div class="grid col-4 white-board"><div></div></div>
</div>
<div class="row">
  <div class="grid col-7">
    <img src="img/artur-bio2.jpg" alt="Artur Banaszkiewicz and orchestra" width="650" height="315">
  </div>
  <div class="grid col-5">
  <p>Po entuzjastycznym przyjęciu skrzypcowych transkrypcji, parafraz oraz fantazji przez publiczność na całym świecie, naturalnym etapem rozwoju muzycznego było podjęcie przez Artura Banaszkiewicza prób kompozytorskich. Zaowocowały one powstaniem i prawykonaniem wielu już utworów m.in. "Midnight Voices" (Chopin Quartet, prawykonanie w Ośrodku Chopinowskim w Szafarni w 2011 r.), Koncert skrzypcowy (prawykonanie z kompozytorem w roli solisty – Poznańska Waga, 2013r.), Concerto 21'81" na
  akordeon, smyczki i perkusje (Klaudiusz Baran i Capella Thoruniensis - prawykonanie w wersji kameralnej na Festiwalu Akordeonowym w Kotlinie w 2015r). Płyta "Arabesque Overnight" jest kompozytorskim debiutem fonograficznym Artura Banaszkiewicza.</p>
  </div>
</div>
<div class="row">
  <div class="grid col-12 bio-buttons">
    <button onclick="window.location.href='files/PressKit.zip'">Materiały prasowe</button>
    <button onclick="window.open('files/Artur_Banaszkiewicz-Biografia.pdf')">Pełna biografia (pdf)</button>
  </div>
</div>
